---
---
Redovisning kmom02
=========================

**Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?**

Mina tidigare erfarenheter har varit i Microsofts MVC ramverk, och det i C#. 

Jag läste dbwebbs guide och skådade översiktligt på wiki länkarna.

Jag tycker separationen och strukturen på koden verkar bra. Det känns bra att kunna särskilja dessa komponenter åt. Att en förfrågan kommer genom en frontkontroller, eller en vanlig användargränssnittssida, (oj, ett långt ord), som i sin tur pekar bakom kulisserna på en kontroller, och beroendes på om data skall hanteras, denna kontroller skickar vidare processen för hämtning av data genom en modell (oftast en klass) och presenterar detta tillbaka i en vy (också en klass) för användaren. Åtminstone, så anser nybörjaren jag, och jag har ofta fel. En annan fördel är att varje komponent sköter sin sak, så att flera kan dela upp jobbet per komponent och inte vara beroende av någon annan. Den som snickrar på front end sköter sin del oberoendes av den som kör back end.

**Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?**

SOLID innebär olika design principer. Detta kan vi se på självaste ordet som är som en slags mnemonik för att minnas bättre de olika principerna som innefattas i ordets bokstäver. 

Bokstaven ”S” står för ”Single responsibility principle”. Det verkar som, och jag kan ha förstått det bättre genom videon, att varje klass sköter sin sak. Detta är bra. Det innebär att MVC kommer in i bilden här. Man bör kanske också vara lite försiktig här, att kanske inte skapa en ny klass för varje ”löjlig”, eller ska man säga, mindre sak som kanske inte behövs, fastän det kanske inom grammatiken kan separeras åt i vårt vardagliga språk. Då känns det mer som väldigt invecklad oop.

Nästa bokstav ”O” finner vi i ”Open/closed principle”. Här ska man gå efter att kunna utöka klassen, men inte tillåta någon modifiering. Jag tror detta sker på något sätt, som i videon verkade komplicerat, genom oop, bla. arv, av att tex. skapa interfaces och låta klasserna implementera ett sådant interface.

”L” betyder ”Liskov substitution principle”. Skaparen bakom denna princip, en kvinna, föredrar i det här läget komposition framför arv. Här handlar det om att kunna skapa subtyper av en klass för att ersätta programmets objekt med denna subtyp utan att ändra självaste grundklassen som subklassen ärver ifrån dess medlemmars egenskaper (värden).

“Interface segregation principle”, ”I”, kommer på nästa plats. Meningen är att dela upp större interfaces till mindre som gör att klasser som inte använder en viss metod inte ska tvingas på dessa.

Sista bokstaven är ”D”, ”Dependency inversion principle”. I ”dependency injection” är en klass beroende av andra klasser. I ”inversion” principen ska man mer hålla sig till en abstrakt nivå som inte vet vad de olika klasserna gör. Allt denna klass känner till är att de är typer med metoder den kan lita på, eller vara beroende av. Fördelen är, skulle man byta en av klasserna (de konkreta) till ett interface, kan man göra det utan att ändra i nuvarande inversion klass.

**Har du någon erfarenhet av designmönster och kan du nämna och kort förklara några designmönster du hört talas om?**

Jag har inga erfarenheter alls, utöver MVC och lite DI jag testat på genom ramverket. Om OOP har vissa mönster, så är det arv och kanske polymorfism. ”Composite” verkar finnas i listan på wikis hemsida, om detta är något vi gjorde i föregående kurser? Detta, om jag minns, betydde att ett objekt inte kunde existera utan dess fader. Trait, som vi har i PHP, kanske är ett slags mönster? ”Front controller” är en vanlig index.php typisk sida som tar emot requests genom länkar som skickar detta till en controller. ”Module” verkar vara moduler med kod i olika filer som utför sina funktioner.

**Vilket ramverk valde du att studera manualen för och fann du något intreesant?**

Symfony blev mitt val. Jag läste en del av deras routing. Det verkar som man kan definiera routingen på flera sätt, genom ”Annotations/YAML/XML/PHP”. Jag såg snarliknande konstruktion som Anax har med bla. hur man lägger till sidor. Något intressant dessutom i Symfony är att man kan debugga routes, och det i terminalen, vilket är kanon. Slug var ganska intressant, hur man skickar in variabeln $slug i show metoden och då hämtar ramverket på titeln av bloggposten den sidan med samma titel i adressfältet. Detta sker genom att man bara knappar in i adressfältet /blog/min-fina-titel. Man måste dock tänka på parameter valideringen, annars skickas url:en till den första metoden definierad.

**Vilken är din TIL för detta kmom?**

Har blivit lite bättre på att hantera filer. Jag använde mig av .gitignore filen så jag inte laddade upp access key filen på repot; visst, inte den bästa lösningen. Så istället kör jag med att hämta nyckeln till ipstack api:t ifrån en lokal fil. Filen dock finns uppladdad på studentservern, så lokalt och på servern ska det fungera, men inte om man tar hem repot ifrån github.

Känns som jag blivit lite bättre på tester också. Täckte en 100% kodtäckning igen, på flera klasser. Tack vare ett test upptäckte jag ett fel i en controller som validatorerna inte gjorde. Tack vare ett annat test upptäckte jag hur jag kunde förbättra min kod. Tack vare ständigt testande märkte jag hur jag kan skriva koden på ett bättre sätt i mina klasser, rent generellt.

Kan också erkänna, att en av mina funktioner i en controller för detta kmom blev lite snurrigt att hålla reda på. Det kanske vore bättre att inte skapa en action metod, sedan göra lite logik i den för att skicka in ett värde till föregående action metod. Ja, min controller kanske blir lite för logisk. Jag gjorde detta för att undvika DRY! Jag gillar inte samma kod eller snarliknande på flera platser. Likaså, om jag har gammal upprepad kod någon annanstans från ett moment som är gjort vill jag helst inte gå tillbaka till och förändra till det bättre om jag redan fått saker och ting att fungera, förutom ifall det underlättar hela applikationen.