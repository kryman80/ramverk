---
---
Redovisning kmom10
=========================

**1.1 För varje krav du implementerat, dvs 1-6, skriver du ett textstycke om ca 5-10 meningar där du beskriver vad du gjort och hur du tänkt. Poängsättningen tar sin start i din text så se till att skriva väl för att undvika poängavdrag. Missar du att skriva/dokumentera din lösning så blir det 0 poäng. Du kan inte komplettera en inlämning för att få högre betyg.**

Krav 1-3. Först tog jag och kopierade in stegen att göra för dessa tre grundkrav under en rubrik. I mitt detta dokument under dessa steg knappade jag in egen information över hur jag skulle gå tillväga. Först fick jag bygga upp databasen, med relationer. En användare skall kunna ställa frågor, svar, kommentarer. Man måste alltså spåra dessa saker, och då tex. krävs det att på 1-N (en till många) tabellen, alltså frågetabellen, måste ha en user foreign key så att man kan spåra denna användare som ställt en fråga. Likaså med svars- och kommentartabellen.

Sedan, efter en ganska godkänd databas, var det att implementera databasen till applikationen. Jag skapade en egen databasmodul, ganska häftigt, där jag känner att jag nu har ganska bra kontroll över PDO klassen. Min databasklass är ett lager över PDO. Helt enkelt, all databashantering sker genom denna min modul samt, och detta är ännu tjusigare, ett databastrait. Jajamensan, jag säger detta med glädje, för detta gjorde att jag fick bättre koll över traits i allmänhet. Varför skapade jag då ett trait? För jag ville kunna återanvända mina db (databas) funktioner för de olika modellerna (modellklasserna). Väldigt tjusigt.

För varje tabell skapade jag en modell och en kontroller (förutom N-M (join) tabellen). För varje modell, istället för, om vi tar tex. modulerna för anax: database, database query builder med dess active record pattern, så skapade jag alla properties privata. Yes, ganska häftigt igen. Visst, den föregående modellen, - vilket jag dock inte följer såsom mönstret eller smidigheten den har med att skapa formulär, - har, om jag minns rätt, properties definierade protected. Alltså, jag tänkte mer på säkerheten här, och ja, mitt sätt blir lite krångligare. Men för att sätta ett värde på en property skapade jag en publik funktion, där jag även, i klassen för tabellen, alltså modellen, skar av publika funktioner för att sätta ett värde. De enda publika access modifiers i mina modeller är alltså get metoderna samt en som sätter alla värden på en gång, om man väljer att slänga in tex. en post array. Igen, något jag är på sätt och vis glad över. Detta för mig visar på mer kontroll, men kan bli mer komplext. Mer säkerhet också, för nu kan man inte ens i samma namespace, om så gäller för protected, ändra någonting. Det känns som htmlentities funktionen är ett minne blott.

Det som tog mig mest tid var att styra upp min samlingsfrågesida för den inloggade användaren. Jag fick ta till ljuvliga JavaScript (js). Jag såg till att för varje fråga skapa en svars- och kommentarsknapp. Även under varje svar kan man även slänga in sin kommentar. Det går också, oavsett vilken av dessa man väljer i listan, att stänga ner fönstret och välja en annan, om man nu väljer att ha flera öppna. Vi snackar dynamik och flexibilitet här. Njaa, flex, eller flaxandet, kan bli ganska fladdrigt med flera frågor, svar och kommentarer. Det vore, om man tänker efter, vilket jag har en förmåga att göra i efterhand, då vissa är slöare och trögare än andra, kanske trots allt slänga in frågan i en helt ny sida och koncenterar sig på denna samma fråga, för den kan bli ganska lång, lång med sina svar och kommentarer. Och där kunde jag ju kört på detta stuk.

När man loggar in fixade jag lite som på riktiga sidor, en loginruta, eller en i mitt fall avatar dyker upp. För man musen över den får man fram en liten transparent meny att välja från, tex. skapa en ny fråga eller logga ut. Klickar man inte på någonting så följer menyn ditt scrollande vertikalt.

Till slut kämpade jag lite med dessa jobbiga länkar. Att få länkarna att samarbeta över olika servrar är inte det lättaste. Nu fick jag det att fungera, men det är ett inte så smidigt sätt att sköta det på. Jag kollar först vilken server applikationen körs på, sedan kollar jag sidan (URI) jag befinner mig på, och därefter gör jag en sökning över hur många, tex. slash (/) jag får för att producera rätt relativa länkar. För absoluta länkar funkar inte då jag förmodar huvudvärket Anax är byggt så? En absolut länk pekar på ifrån vart document root är. Och absolut länk menas i det här fallet tex. `ANAX_INSTALL_PATH` eller en relativ länk som börjar med en forward slash.

**1.2 Skriv ett allmänt stycke om hur projektet gick att genomföra. Problem/lösningar/strul/enkelt/svårt/snabbt/lång tid, etc. Var projektet lätt eller svårt? Tog det lång tid? Vad var svårt och vad gick lätt? Var det ett bra och rimligt projekt för denna kursen?**

Kan vara jag som har mitt sätt att sköta saker och ting på. Annars kanske projektet kanske kändes ganska svårt för grundkraven med den tid man fått på sig. Men det beror ju på också, om man ska effektivisera eller inte, som jag gjort. Då pratar jag om den dynamik och bekvämlighet jag skapat, som en avatar på header delen, knappar vid varje fråga och svar istället kanske för en länk till en ruta. Projektet var utan tvekan bra träning.

Det som tog längre tid för mig var dynamiken, som jag nämnde ovanför med knapparna, avatarrutan, länkarna också borde inte alls vara något bekymmer, men tog sin tid. content mappen i huvudvärket gillar jag inte då ingen Markdown (md) skall beblanda sig med HTML. Så jag fick skapa en router där jag spottar fram en sida ifrån en kontroller som tar över första sidan.

Jag hade lite strul över hur jag skulle få fram relationsdata, mina kontrollers visar på blandade lösningar. Jag har inte den konsistens jag vill ha över min applikation, men det skulle då kräva mycket mera tid.

Projektet var väldigt bra. Den är minst sagt bra träning. I det här projektet fick jag ta fram js med html, css och php, på toppen av det sql. Sen objekt orienterat för mig i det här projektet var bra också. Jag lärde mig mer oop.

**1.3 Avsluta med ett sista stycke med dina tankar om kursen och vad du anser om materialet och handledningen (ca 5-10 meningar). Ge feedback till lärarna och förslå eventuella förbättringsförslag till kommande kurstillfällen. Är du nöjd/missnöjd? Kommer du att rekommendera kursen till dina vänner/kollegor? På en skala 1-10, vilket betyg ger du kursen?**

Kursen var bra. Kursen tog upp de delar som är nyttiga för ens programmeringskunskaper, såsom solid och active record patterns. Bland annat gillar jag dependency injection (di) som en container för de olika tjänsterna, som vi fick lära oss i den här kursen, framför att göra en di i konstruktorn. Fin fint.

Lärarens fina tips i hur man skapar färdiga formulär att spotta fram, lärarens färdiga kunskaper i hur man lägger lager på lager över ett PHP Data Objekt (PDO) är bra kunskaper att ta med sig.

Väldigt bra att vi fick lära oss mera API. Dock, för min del, kändes det som api hanteringen, lärde jag mig på ett väldigt bra sätt i databaskursen. Det var där jag fick bra koll över hur ett rest api fungerar.

Kursen borde slänga iväg huvudvärket Xanax (ramverket Anax). Jag syftar på, och jag kan inte påstå att detta skulle leda till att vi skulle lära oss mer, att istället för att jobba i ett ramverk, vi borde jobba från scratch, bygga och åter bygga egna nya PHP applikationer. Språket är guld värd för en programmerare. Så, desto mer grundligt vi kan det, desto bättre blir vi då vi känner oss mer mogna att stå på egna ben och blir utan tvekan nog, tvungna att oftare vända tillbaka till den värdefulla manualen.

Överlag är jag nöjd med kursen. Jag skulle rek. kursen till andra på skalan 7 i betyg.